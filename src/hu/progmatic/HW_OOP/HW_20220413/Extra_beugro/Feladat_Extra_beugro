Kávéfőző

Készíts programot, amelyben egy vásárló kávét vehet egy kávéfőző-géptől!

A program megírásánál koncentrálj az objektum-orientáltságra! (A programban a kávéfőzés és -vevés, azaz a program logikája másodlagos kérdés. Fontosabb, hogy az osztályokat jól írd meg!)

A szükséges osztályok és (minimum) fieldek:
Kávéfőző
kávéfőzőben lévő vízmennyiség
kávéfőzőben lévő őrölt kávébab mennyisége
egy kávé ára
egy kávéhoz szükséges vízmennyiség
egy kávéhoz szükséges őrölt kávébab mennyisége
Vásárló
rendelkezésre álló pénzösszeg
esetleg egyéb adat (pl. név)

Amennyiben az osztályok létrehozása után meg akarod írni, hogy a kávéfőző kiszolgálja a vásárlót, akkor a program az alábbi kritériumoknak feleljen meg:
1. A kávéfőző legalább egyféle kávét tudjon adni, és ennek a kávénak legyen ára.
2. Továbbá határozd meg azt is, hogy a kávé mennyi vízből és mennyi őrölt kávébabból készül.
(Ha több kávét is tud főzni a gép, akkor érdemes külön Kávé osztályt is létrehozni.)
3. A kávé vízből és őrölt kávébabból áll (esetleg másból is) - tehát a kávéfőző akkor tudja csak kiszolgálni a vásárlót, ha van elegendő alapanyag.
4. Legyen a kávéfőzőnek (legalább) víz- és kávébab-mennyisége. És ügyelj arra, hogy csökkentsd a víz és a kávébab mennyiségét, ha a kávéfőző kiszolgál egy vásárlót.
5. A vásárlónak legyen valamennyi pénze. Csökkentsd a vásárló pénzét a kávé árával, ha a kávéfőző sikeresen kiszolgálta őt.
6. Továbbá a vásárló ne tudjon vásárolni, ha nincs elég pénze.

✫✫✫✫✫✫✫✫✫✫✫✫✫✫✫

Elakadás esetén…

Készítettem egy csokoládé-masina programot, amely nagyon hasonló a fent leírtakhoz - csakhogy ebben a vásárló csokoládét vehet egy automatából.
A programban több csokoládé is elérhető. A program véletlenszerű összeget ad a vásárlónak (az elején), valamint véletlenszerűen pótolja az automata csokoládé-készletét. Továbbá az automata véletlenszerűen el is romlik.
Ez a program nem szóról-szóra követendő példa, de esetleg segíthet a kávéfőző megalkotásában. Figyeld meg a models package-ben lévő osztályok felépítését!

Elérhető:
https://github.com/iloinen/ChocoMachine 
